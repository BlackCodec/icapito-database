<?xml version="1.0" encoding="UTF-8"?>
<object>
    <type>article</type>
    <article>
        <title>Espandere un file vmdk</title>
        <description><![CDATA[
Come espandere un hard disk virtuale di VmWare.
        ]]></description>
        <content>
<![CDATA[
Per espandere la dimensione di un disco virtuale (VMWare), aprire il prompt di DOS o la console in linux, 
recarsi nella directory di installazione di VMWare e lanciare il seguente comando:\n
```
    vmware-vdiskmanager -x <totale>GB <nomedisco>.vmdk
```
\n
dove **<totale>** sarà la dimensione finale del disco e il nome del file vmdk, quindi ad esempio se io voglio espandere il disco 
*MacchinaVirtuale1.vmdk* e lo voglio portare dai suoi 3 giga a *60 giga*, dovrò digitare: \n
```
    vmware-vdiskmanager -x 60GB MacchinaVirtuale1.vmdk
```
\n
Attenzione perché se il file vmdk si trova in un altra cartella dovrete inserire l'intero percorso al file, quindi: \n
```
    vmware-vdiskmanager -x 60GB "C:\Macchine Virtuali\Macchina1\VirtualHD\MacchinaVirtuale1.vmdk"
```
\n
Notate che in dos se vi sono spazi nel nome della cartella questa va posta tra le virgolette o doppi apici ( " ) in maniera tale da far 
gestire al dos la stessa come se fosse un'unica stringa altrimenti si bloccherebbe al primo spazio. \n
Su linux il percorso sarà del tipo */home/Utente/.MacchineVirtuali/Macchina1/VirtualHD/MacchinaVirtuale1.vmdk*. \n

L'unico consiglio è di effettuare un backup o magari procedere su una copia del disco, non si sa mai. \n
\n
Una volta eseguito il comando verrà avviato il processo e a fine processo comparirà:\n
```
    Grow: 100% done.

    Disk expansion completed successfully.

    WARNING: If the virtual disk is partitioned, you must use a third-party utility in the virtual machine to expand the 
    size of the partitions. For more information, see:http://www.vmware.com/support/kb/enduser/std_adp.php?p_faqid=1647
```
\n
Questo messaggio vi segnala che se il sistema operativo che gira sulla macchina virtuale non supporta l'espansione del disco dovrete 
usare un altro programma. Attualmente i sistemi che supportano l'espansione del disco sono tuttavia legati al concetto di contiguità, 
ovvero due partizioni devono essere contigue per essere espanse quindi nel caso abbiamo due partizioni C e D e vogliamo espandere C 
avremo bisogno di un altro programma o dovremo cancellare la partizione D, espandere la C fino alla dimensione voluta e successivamente 
ricreare la D con lo spazio rimanente. Su linux siamo avvantaggiati poiché esistono tool in grado di gestire le partizioni in maniera migliore.
]]>
        </content>
        <tag>espansione,server,vmdk,guida,vmware</tag>
        <category>Guide,VmWare</category>
    </article>
</object>


